<!DOCTYPE html>
<html lang="th">
  <head>
  <meta http-equiv="content-type" content="text/html; charset=UTF-8">
  <meta charset="utf-8">
  <title>Unitarians in Thailand</title>
  <meta name="viewport" content="width=device-width, initial-scale=1, maximum-scale=1">
  <!-- Latest compiled and minified CSS -->
  <link rel="stylesheet" href="http://www.thaiunitarians.org/css/bootstrap.min.css">
  <!--[if lt IE 9]>
    <script src="//html5shim.googlecode.com/svn/trunk/html5.js"></script>
  <![endif]-->
  <link href="/css/humanity.css" rel="stylesheet">
  <link rel="stylesheet" href="http://www.thaiunitarians.org/css/demo.css" />
  <link rel="stylesheet" href="http://www.thaiunitarians.org/css/testimonial.css" />
  <link rel="stylesheet" href="http://www.thaiunitarians.org/css/font-awesome.min.css">
  <link href='http://fonts.googleapis.com/css?family=Poiret+One' rel='stylesheet' type='text/css'>
  <link rel="stylesheet" href="http://www.thaiunitarians.org/css/styles.css" />
  <link rel="icon" type="image/png" href="http://www.thaiunitarians.org/img/favicon-32x32.png" sizes="32x32" />
  <link rel="icon" type="image/png" href="http://www.thaiunitarians.org/img/favicon-16x16.png" sizes="16x16" />
</head>


  <body>
    <div class="header container">
  <div class="visible-xs visible-sm col-xs-12 col-sm-12 text-center sm-logo">
    <a rel="home" href="http://www.thaiunitarians.orgindex.html">
      <img src="http://www.thaiunitarians.org/img/logo.png" width="200" alt="logo">
    </a>
  </div>
</div>
<div class="navbar" role="navigation">
  <div class="navbar-header">
    <button type="button" class="navbar-toggle" data-toggle="collapse" data-target=".navbar-collapse">
    <span class="sr-only">เปิดเมนู</span>
    <span class="icon-bar"></span>
    <span class="icon-bar"></span>
    <span class="icon-bar"></span>
    </button>
  </div>
  <div class="collapse navbar-collapse">
    <ul class="nav navbar-nav">
      <li class="selected"><a href="http://www.thaiunitarians.org/th/index.html">หน้าหลัก</a></li>
      <li><a href="http://www.thaiunitarians.org/th/about.html">เกี่ยวกับยูนิทาเรียน</a></li>
      <li><a href="http://www.thaiunitarians.org/th/resources.html">คลังข้อมูล</a></li>
      <li class= "http://www.thaiunitarians.org/hidden-xs hidden-sm">
        <a rel="home" href="http://www.thaiunitarians.org/th/index.html"><img class="logo" src="http://www.thaiunitarians.org/img/logo.png" width="200" alt="logo"></a>
      </li>
      <li><a href="http://www.thaiunitarians.org/th/get-involved.html">การมีส่วนร่วม</a></li>
      <li><a href="http://www.thaiunitarians.org/th/blogs.html">บล็อค</a></li>
      <li><a href="http://www.thaiunitarians.org/th/contact.html">ติดต่อ</a></li>
    </ul>
  </div>
</div>
<div class="language-switcher">
  <script>console.log(window.location.pathname);
    console.log("http://www.thaiunitarians.org");
  </script>
  <button onclick='window.location.href = window.location.pathname.substring(3)'>English</button>
</div>


    <div class="posts-head col-sm-12 col-xs-12 col-md-10 col-lg-10 col-lg-offset-1 col-md-offset-1">
  <h1>ท้อ หรือ ถอย</h1>
  <div class="posts-author">โดย <em>วรรธนิศ หอตระกูล</em></div>
  <div>วันที่ 08/02/2018</div>
</div>

<div class="posts-body col-sm-12 col-xs-12 col-md-10 col-lg-10 col-lg-offset-1 col-md-offset-1">
  <p><img src="http://www.thaiunitarians.org/images/2018-02-08-2.jpg" alt="Discouragement vs Retreat" /></p>

<p>วลีที่ว่า “ท้อได้แต่อย่าถอย” เป็นวลีติดปากหนึ่งในหมู่คนไทย วลีนี้(รวมถึงวลีรูปแบบอื่นๆในความหมายเดียวกันเช่น ท้อแต่ไม่ถอย เป็นต้น) เป็นหนึ่งในคำให้กำลังใจหรือปรัชญาการดำเนินชีวิตยอดฮิตโดยเฉพาะในหมู่ชนชั้นแรงงาน “ท้อได้แต่อย่าถอย” เป็นการเล่นคำในเชิงเปรียบเทียบระหว่างการท้อ นั่นคือการสูญสิ้นกำลังใจ แรงกระตุ้นหรือแรงผลักดัน กับการถอย นั่นคือการยอมแพ้ การย้อนกลับ การหยุดเดินต่อไปข้างหน้า คำถามที่น่าสนใจคืออะไรกันแน่ที่ดีกว่าระหว่าง “ท้อได้แต่อย่าถอย” กับ “ถอยได้แต่อย่าท้อ”</p>

<p>วลี “ท้อได้แต่อย่าถอย” นี้หากมองเผินๆแล้วก็เป็นคำสอนที่ดี อันหมายความว่าคนเราจำต้องมุ่งต่อไปข้างหน้า ไม่ว่าอะไรจะเกิดขึ้น ไม่ว่าจะต้องเหนื่อยยากเพียงใด แน่นอนว่าความพยายาม ความมุ่งมั่น ความตั้งใจ สิ่งเหล่านี้ล้วนแต่เป็นปัจจัยสำคัญของการประสพความสำเร็จ เด็กๆทุกคนล้วนแต่ถูกพร่ำสอนว่า “ความพยายามอยู่ที่ไหน ความสำเร็จอยู่ที่นั่น” ให้เห็นถึงคุณค่าของความพยายาม</p>

<p>หากแต่เมื่อมองลึกลงไปแล้ว วลี “ท้อได้แต่อย่าถอย” บ่งถึงความหมายในเชิงเปรียบเทียบว่าการท้อนั่นเป็นสิ่งที่เล็กน้อยหรือเสียหายน้อยกว่าการถอย ว่าคนเราควรจะต้องมุ่งหน้าต่อไปแม้ว่าจะสูญสิ้นถึงกำลังใจหรือเป้าหมาย สิ่งที่เกิดขึ้นมาอาจจะกลายเป็นว่าผู้คนจะทำงานโดยไร้ใจ (work without passion) เปรียบได้ดั่งเหล่าทหารในสนามรบที่สูญสิ้นขวัญและกำลังใจไปแล้ว แต่ก็ยังพยายามเดินหน้าบุกต่อไปอย่างไม่หยุดยั้ง แน่นอนว่าเหล่าทหารเหล่านี้จะได้รับการยกย่องเป็นวีรบุรษผู้เสียสละ แต่หากมองในงานยุทธศาสตร์แล้วนั่นอาจจะไม่ใช่สิ่งที่ดีที่สุด</p>

<p>หากเราลองกลับวลีนี้เสียใหม่ให้เป็น “ถอยได้แต่อย่าท้อ” ความหมายที่ได้มานั้นย่อมแตกต่างกัน “ถอยได้แต่อย่าท้อ” สื่อว่าในบางครั้งคราวคนเราก็จำเป็นต้องยอมแพ้ ยอมรับความจริง แล้วถอยหลังกลับมาบ้าง แต่เรานั้นจะต้องไม่หมดสิ้นซึ่งกำลังใจ ความมุ่งมั่น และเป้าหมายของตน แม้ว่าการถอยหลังนั้นอาจจะเป็นสิ่งที่ทำให้ความก้าวหน้าของงานหยุดชะงัก แต่หากเรายังไม่ท้อเสียก่อนแล้ว เราก็จะกลับไปใหม่ สู้ใหม่อีกครั้ง การถอยหลังออกมาอาจกลับกลายเป็นโอกาสที่จะได้มองสถานการณ์จากมุมมองใหม่ ให้เราได้เตรียมตัวในความพยายามครั้งใหม่ด้วยแผนการใหม่ เปรียบได้กับแม่ทัพที่สั่งให้ทหารล่าถอยออกมาในขณะเสียเปรียบ เพื่อปรับเปลี่ยนยุทธวิธีในการกลับไปรบใหม่ในภาคหน้า แม้ว่าในการรบครั้งนั้นจะแพ้ แต่มันอาจจะนำมาซึ่งความได้เปรียบในระยะยาวและการชนะสงคราม (lose a battle but win the war)</p>

<p>การ “ท้อได้แต่อย่าถอย” นี้มีการยกตัวอย่างมากมายจากบรรดาผู้ซึ่งประสบความสำเร็จในสาขาอาชีพต่างๆ โดยเฉพาะอย่างยิ่งในทางธุรกิจ มีหลากหลายเรื่องราวเกี่ยวกับคนผู้สู้ชีวิต ดิ้นรนต่อสู้จนประสบความสำเร็จ เรื่องราวโรแมนติกของนักกีฬาที่แม้จะบาดเจ็บแต่ก็ยังโชว์สปิริตในการแข่งขันต่อ พวกเขาท้อที่รู้ว่าไม่มีทางชนะแต่พวกเขาไม่ยอมถอยออกจากการแข่งขัน เรื่องราวของนักธุรกิจที่เริ่มต้นกิจการอย่างยากลำบาก พวกเขาท้อที่ไม่มีลูกค้าแต่พวกเขาก็ไม่ถอยที่จะพยายามหาลูกค้าต่อไป แต่การ “ถอยได้แต่อย่าท้อ” นี้ก็เห็นในบ่อยครั้งเช่นกันในผู้ประสบความสำเร็จในหลายๆสาขาอาชีพ เราจะเห็นได้ถึงนักกีฬาอาชีพบ่อยครั้งที่ประกาศถอนตัวจากการแข่งขัน เพราะพวกเขาประเมินแล้วว่าการฝืนพยายาม ณ จุดนั้นต่อไปจะส่งผลเสียมากกว่าในระยะยาว พวกเขาถอยจากการแข่งขันแต่ไม่ท้อที่จะกลับมาแข่งใหม่ในโอกาสถัดไป นักธุรกิจมากมายที่เริ่มต้นกิจการ ล้มเหลว ปิดกิจการ และเริ่มต้นกิจการถัดไป พวกเขาถอยจากกิจการที่พวกเขาประเมินแล้วว่าไม่คุ้มที่จะฝืนต่อ แต่ไม่ท้อที่จะพยายามทำธุรกิจของตนเอง</p>

<p>นอกจากนั้นแล้ว “การถอย” ก็มีได้หลายระดับ ตัวอย่างเช่นนักกีฬาที่ยอมถอยจากการแข่งขันนัดหนึ่ง แต่ไม่ยอมถอยออกจากเป้าหมายที่จะขึ้นเป็นมือหนึ่งของโลก จะเห็นได้ว่าบางครั้งการถอยจากเป้าหมายระยะสั้นก็กลายเป็นสิ่งที่จำเป็นเพื่อรักษาไว้ซึ่งเป้าหมายในระยะยาว การถอยจึงแตกต่างจากการท้อในแง่ที่ว่าการถอยนั้นผูกอยู่กับเป้าหมายรูปธรรมในขณะที่การท้อนั้นผูกอยู่กับเชิงนามธรรม จึงเป็นเรื่องง่ายที่จะเลือกว่าส่วนไหนควรถอยและส่วนไหนไม่ควร แต่เป็นเรื่องยากกว่ามาก (และค่อนข้างผิดจากธรรมชาติของมนุษย์) ในการเลือกว่าส่วนไหนควรท้อหรือไม่ หากพิจารณาเช่นนี้แล้ว “ถอยได้แต่อย่าท้อ” อาจดูจะจัดลำดับความสำคัญได้ถูกต้องกว่า</p>

<p>จะเห็นได้ว่าหากเราคิดแบบถี่ถ้วนเช่นนี้แล้ว จะเห็นได้อย่างชัดเจนว่าทำไมคำว่า ท้อ และ ถอย จึงอยู่คู่กันในภาษาไทยเสมอมา เพราะว่าทั้งการท้อและการถอยอาจจะนำมาซึ่งความล้มเหลวได้ทั้งคู่ และสิ่งที่เราต้องการในอุดมคติคือการ “อย่าท้อและอย่าถอย” นั่นคือคนเราต้องมุ่งหน้าต่อไปแม้ว่าอะไรจะเกิดขึ้น และจะต้องไม่สูญสิ้นความมุ่งมั่นของตนเอง แต่ในทางปฏิบัติแล้วนั่นช่างเป็นการยากเสียเหลือเกิน</p>

<p>อย่างน้อยแล้วก็ขอให้ทุกท่าน “ท้อได้แต่อย่าถอย” หรือ “ถอยได้แต่อย่าท้อ” ตามแต่สถานการณ์จะอำนวย</p>

</div>


    <footer id="footer">
  <div class="footer-content container">
    <div class="col-xs-12 col-sm-4 col-md-4">
      <ul class="footer-menus">
        <li>- หน้าหลัก </li><br />
        <li>- <a href="http://www.thaiunitarians.org/th/about.html">เกี่ยวกับยูนิทาเรียน</a> </li><br />
        <li>- คลังข้อมูล </li><br />
        <li>- การมีส่วนร่วม </li><br />
        <li>- <a href="http://www.thaiunitarians.org/th/blogs.html">บล็อค</a></li><br />
        <li>- ติดต่อ</li>
      </ul>
    </div>
    <div class="col-xs-12 col-sm-4 col-md-4">
      <div class="social-block text-center">
        <div class="social-share">
          <i class="fa fa-2x fa-facebook"></i>
          <i class="fa fa-2x  fa-twitter"></i>
          <!-- <i class="fa fa-2x  fa-google-plus"></i> -->
          <!-- <i class="fa fa-2x  fa-instagram"></i> -->
        </div>
      </div>
      <!-- <p class="text-center footer-text1">123 456 7890</p> -->
      <p class="text-center footer-text1">contact@thaiunitarians.org</p>
    </div>
    <div class="text-center col-xs-12 col-sm-4 col-md-4">
      <h4>กลุ่มยูนิทาเรี่ยนในประเทศไทย</h4>
      <div class="white">
        <a rel="license" href="http://creativecommons.org/licenses/by-sa/4.0/">
          <img alt="สัญญาอนุญาตของครีเอทีฟคอมมอนส์" style="border-width:0" src="https://i.creativecommons.org/l/by-sa/4.0/88x31.png" /></a><br />
          เนื้อหาทั้งหมดบนเว็บไซต์นี้ใช้ <a rel="license" href="http://creativecommons.org/licenses/by-sa/4.0/">สัญญาอนุญาตของครีเอทีฟคอมมอนส์แบบ แสดงที่มา-อนุญาตแบบเดียวกัน 4.0 International</a>
      </div>
    </div>
  </div>
  <div class="move-top-page">
</div>
</footer>

    <script src="http://www.thaiunitarians.org/js/jquery.min.js"></script>
<script src="http://www.thaiunitarians.org/js/bootstrap.min.js"></script>
<script src="http://www.thaiunitarians.org/js/nav-hover.min.js"></script>
<script type="text/javascript" src="http://www.thaiunitarians.org/js/main.js"></script>

  </body>
</html>
